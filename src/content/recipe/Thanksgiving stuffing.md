---
title: Thanksgiving stuffing / dressing
date: 2025-12-25
tags:
    - Amerikaans
    - Bijgerecht
    - Thanksgiving
    - Hartig
---

## Ingrediënten

| #:              | Ingredient:                |
| --------------- | -------------------------- |
| 1 stuk          | ui                         |
| 150g            | wortel[^1]                 |
| $${1 \over 2}$$ | groene paprika (optioneel) |
| 1 stengel       | bleekselderij (optioneel)  |
| 100g            | braadworst[^2]             |
| 50g             | spek                       |
| $${2 \over 3}$$ | oud stokbrood              |
| 4 tot 8 el      | bouillon/fond              |
| 50g             | boter                      |
|                 | peper                      |
|                 | zout                       |
|                 | salie [^3]                 |
|                 | tijm [^3]                  |

[^1]: Wortel naar keuze, gewicht is na schillen, schrappen of schoonmaken.

[^2]: Braadworst naar keuze, 100g komt overeen met één AH braadworst.

[^3]: Kan vers of droog, houd er rekening mee dat gedroogde kruiden sterker zijn.

## Bereiding

1. Verwarm de oven voor op 180 °C.

1. Snij het spek in blokjes of reepjes. Knijp het vlees uit de worstjes. Bak in wat olie of boter op middelhoog vuur. Plaats het in de ovenschaal als het goudbruin is en het vet eruit is gekomen.

1. Snijd ondertussen de groenten relatief fijn. Bak de groenten in wat olie of boter en plaats deze in de ovenschaal als ze zacht zijn.

1. Snij het stokbrood in blokjes van 1 tot 1.5 cm. Plaats in de ovenschaal.

1. Smelt de boter in de pan en giet in de ovenschaal. Meng de inhoud van de ovenschaal.

1. Voeg de bouillon per eetlepel al roerende toe aan de ovenschaal. Het brood moet vochtig, maar niet doorweekt zijn.

1. Voeg kruiden, peper en zout naar smaak toe.

1. Bak totdat het brood goudbruin is, ongeveer 40 tot 50 minuten.
