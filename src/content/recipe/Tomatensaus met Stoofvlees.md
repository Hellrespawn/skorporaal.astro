---
title: Tomatensaus met Stoofvlees
authors:
  - SortedFood
---

Dit recept is geïnspireerd door verschillende recepten die ik heb gezien, maar is begonnen met een recept dat niet langer op het internet te vinden is. De aflevering "Homemade Pasta" van "SortedFood @ The Table", een samenwerking tussen Sorted en Tastemade.

## Slowcooker of snelkookpan

Het recept is geschreven om het in een pan op het fornuis te maken.

Indien het gerecht in een slowcooker/snelkookpan wordt gemaakt, let dan op dat de saus niet te dun is, aangezien deze (bijna) niet indikt tijdens het koken.

Bijvoorbeeld:

- Gebruik minder of geen bouillon
- Vervang de bliktomaten voor nog 500g gezeefde tomaten.
- Bestrooi het vlees voor het bakken ruimer met bloem.
- Gebruik room in plaats van melk.
- Dik de saus later in met bijvoorbeeld maizena of allesbinder.

### Groenten

| #:             | Ingredient:          | kcal: |
| -------------- | -------------------- | ----: |
| 2              | ui                   |    48 |
| 2              | paprika              |    40 |
| 1              | winterpeen           |    80 |
| 3 tenen        | knoflook             |    24 |
| 1 blikje (70g) | tomatenpuree         |    64 |
| 250ml          | wijn[^1]             |   200 |
| 200ml          | bouillon             |    30 |
| 1 pak (500g)   | gezeefde tomaten[^2] |   190 |
| 1 blik (400g)  | blik tomaten         |   120 |
| 2              | laurierblad          |       |
|                | totaal:              |   796 |

[^1]: Zelf gebruik ik het liefst witte wijn, maar rode wijn kan ook.
[^2]: Gezeefde tomaten is ook wel bekend als passata di pomodoro of, in het Engels, "tomato puree". Dit is niet te verwarren met tomatenpuree, wat in het Engels "tomato paste" wordt genoemd.

### Vlees

| #:         | Ingredient:    | kcal: |
| ---------- | -------------- | ----: |
| 800g       | stoofvlees[^3] |  1440 |
| 2el (20g)  | bloem          |    70 |
| 400g       | champignons    |    80 |
| 2el (20ml) | olie           |   160 |
|            | totaal:        |  1750 |

[^3]: Gebruik stoofvlees naar keuze, het wordt lekkerder als niet te mager is. Mijn voorkeur is voor riblappen.

### Smaakmakers

Het gebruik van melk of room zal afhangen van hoe dik de saus is. Als deze erg dik is, kan er best wat melk bij, maar als deze wat dunner is kun je beter room gebruiken.

Geen van deze onderdelen zijn vereist, maar ze maken het allemaal lekkerder!

| Ingredient:          | Hoeveelheid:      |
| -------------------- | ----------------- |
| melk/koffiemelk/room | naar smaak        |
| citroensap/azijn     | 1 el (naar smaak) |
| worcestershiresaus   | 1 el (naar smaak) |
| tabasco              | 1 tl (naar smaak) |
| basilicum            | 1 el (naar smaak) |
| oregano              | 1 el (naar smaak) |
| tijm                 | 1 el (naar smaak) |

Minimaal aantal calorieën: $$2546 kcal$$

## Saus

1. Snij en/of rasp de ui, paprika en peen.

1. Bak de ui, paprika en peen zacht in olie in een grote pan om vocht te verdrijven zonder het te verbranden

1. Snij of pers de knoflook fijn.

1. Voeg de knoflook en tomatenpuree toe aan de pan en bak het kort.

1. Voeg de wijn toe en laat het even koken om alcohol te verdrijven.

1. Voeg de bouillon, passata, bliktomaten toe aan de pan. Gebruik je spatel/lepel om de hele bliktomaten voorzichtig te pletten/snijden.

1. Voeg een scheut azijn/citroensap, worcestershiresaus en/of tabasco toe aan de pan met 2 laurierbladen, peper en een beetje zout.

1. Laat de saus pruttelen.

## Stoofvlees

1. Dep het vlees indien nodig droog.

1. Bestrooi ruim met peper en zout toe en bedek met bloem.

1. Bak het stoofvlees op middelhoog vuur aan beide kanten bruin in olie. Doe de koekenpan niet te vol anders gaat het stomen, doe het indien nodig in meerdere fases. Het gaat hier puur om de bruining, het vlees hoeft niet gaar te zijn. Laat het vlees rusten.

1. Snij de champignons in plakken.

1. Bak de champignons in dezelfde pan als het vlees met een beetje zout totdat het vocht eruit is en ze beginnen te bruinen. Gebruik het vocht dat uit de champignons komt om eventuele fond of aangebakken stukjes los te maken.

1. Snij het vlees in stukjes en voeg het met de champignons toe aan de saus.

## Sudderen en af maken

1. Laat de saus zachtjes sudderen met de deksel op een kier. De tijd hangt af van hoe mals het vlees is, de grootte van de stukken vlees en de temperatuur waarop wordt gesudderd, maar kan tot 6 uur duren.

1. Test hoe mals het vlees is. Ga door als de gewenste gaarheid is bereikt.

1. Voeg basilicum, oregano, tijm en/of andere smaakmakers toe.

1. Voeg melk of koffiemelk/room toe, afhankelijk van de dikte van de saus, totdat deze een romige smaak krijgt.

1. Proef de saus. Voeg indien nodig peper, zout, suiker of azijn/citroensap toe.

1. Serveer met pasta en harde italiaanse kaas.
