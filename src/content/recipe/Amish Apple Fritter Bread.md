---
title: "Amish Apple Fritter Bread"
authors:
    - John Mitzewich
date: 2025-12-13
tags:
    - Amerikaans
    - Bakken
    - Appel
    - Zoet
---

Gebaseerd op (c.q. is) [dit recept](https://www.allrecipes.com/amish-apple-fritter-bread-recipe-11859335) van Chef John. Zie [deze video](https://www.youtube.com/watch?v=JM8lSWpkoOo) voor instructies.

## Ingrediënten cake

| #:           | Ingredient:                | kcal: |
| ------------ | -------------------------- | ----: |
| 2 stuks      | grote appels[^1]           |   150 |
| 60 g         | (licht)bruine suiker       |   240 |
| 50 g         | suiker                     |   200 |
| 150 g        | bloem                      |   525 |
| 1 stuk       | groot ei                   |    80 |
| 60 ml / 55 g | neutrale plantaardige olie |   500 |
| 62.5 g       | zure room                  |    75 |
| 1 tl         | baksoda                    |       |
| 1 tl         | grof zout[^2]              |       |
| 2 tl         | vanille-extract            |       |
| 1 tl         | gemberpoeder               |       |
| 2 volle tl   | kaneel                     |       |
|              | totaal :                   |  1770 |

## Ingrediënten glazuur

| #:               | Ingredient:     | kcal: |
| ---------------- | --------------- | ----: |
| 60 g             | poedersuiker    |   240 |
| $$1 \over 2$$ tl | vanille-extract |       |
| ~4 el            | melk            |    25 |
|                  | totaal :        |   265 |

[^1]: Gebruik stevige, knapperige appels. Het originele recept gebruikt Honeycrisp. Gala werkt ook.

[^2]: Gebruik bij fijn zout $$3 \over 4$$ tl.

## Bereiding

1. Verwarm de oven voor op 180 °C. Vet een cakevorm in met boter of olie, of gebruik een siliconen bakvorm. Doe er, indien gewenst een bakpapier om later makkelijk te verwijderen.

2. Was en droog de appels. Snij plakken van de appel om het klokhuis. Snij de plakken in repen en snij de repen in blokjes van ongeveer $$1 \over 2$$ tot 1 cm.

3. Doe de appelblokjes in een kom en voeg de bruine suiker, kaneel en gember toe. Roer door tot alle blokjes bedekt zijn met mengsel. Laat 5 tot 10 minuten staan totdat het vocht uit de appels komt en het mengsel stroperig wordt. Roer indien nodig nog een extra keer door.

4. Doe het bloem, zout en de baksoda in een kleine kom en meng met een garde.

5. Doe het ei, de witte suiker, de olie, de zure room en het vanille-extract in een grote kom. Meng alles goed door elkaar. Roer het appelmengsel door en voeg $$3 \over 4$$ ervan toe aan het ei-suiker-mengsel. Roer tot alles gecombineerd is. Voeg het bloem-mengsel toe en roer voorzichtig tot het bloem net verdwenen is.

6. Giet het beslag in de bakvorm. Tik de bakvorm tegen het aanrecht, of laat deze van een paar centimeter vallen om het beslag te verdelen. Verdeel het overgebleven appelmengsel over de bovenkant.

7. Bak in de voorverwarmde over totdat een tandenstoker of satéprikker er schoon uit komt, 55 tot 60 minuten.

8. Verwijder uit de oven en laat 15 tot 20 minuten koelen. Verwijder uit de bakvorm en leg de cake op een rooster. Laat deze helemaal afkoelen, ongeveer 30 minuten.

9. Maak het glazuur door het poedersuiker, vanille-extract en melk te mengen. Wees terughoudend met de melk, je kan altijd meer toevoegen. Het glazuur moet zo dik mogelijk zijn, maar net dun genoeg om over de rand te druipen.

10. Besprenkel de cake met het glazuur. Laat de cake staan tot het glazuur hard is geworden. Dien meteen op, of bewaar in de koelkast voor later.
